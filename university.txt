1@M

feladat: fejtsd meg a feladat címét :)

A szakok.txt fájl tartalmazza az adatokat, amikkel dolgoznod kell.

A fájl részletes tartalma:
szak megnevezése
tanegység kódja
tanegység megnevezése
tanegység típusa, amelynek értéke lehet:
K - kollokvium
G - gyakorlat
V - vizsga
EF - egyéni felkészülés
ajánlott félév(ek)
| (AltGr + W) jellel elválasztva (ha több van)
kredit
előfeltétel(ek) kódja
NULL szöveg, ha nincs előfeltétel
| (AltGr + W) jellel elválasztva, ha több van
csillag ( * ) jel áll a kód után, ha az gyenge előfeltétel


Feladatok

Olvasd be a fájl tartalmát! A tanegységeket rendezd szakok szerint!
Írj metódust, amely visszaadja (adatszerkezetben) azokat a tanegységeket, amelyeknek nincs semmilyen előfeltétele.
Írj metódust, amely két bemeneti paramétert kap: egy szakhoz tartozó tanegységek listáját és egy típust, és visszaadja (adatszerkezetben) az összes olyan típusú tanegységet a bemeneti paraméterként kapott listából.
Írj metódust, amely visszaadja az összes legtöbb előfeltétellel rendelkező tanegységeket (az összes tanegység közül, és nem szakonként)!
Például: A legtöbb előfeltétel, amellyel egy tanegység rendelkezik, 5. Az összes tanegység között 10 olyan tanegység van, amely 5 előfeltétellel rendelkezik. Ebben az esetben a metódusodnak össze kell gyűjtenie, és vissza kell adnia ezt a 10 tanegységet.
Írj metódust, amely visszaadja azt a tanegységet (vagy tanegységeket), ahol a legtöbb egymásra épülő előfeltétel van!
Egymásra épülő tanegység:
	A tanegység előfeltétele B tanegység
	B tanegység előfeltétele C tanegység
	C tanegység előfeltétele D tanegység
	--- A, B, C, D tanegységek egymásra épülnek


